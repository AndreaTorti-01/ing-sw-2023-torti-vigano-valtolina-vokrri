ISTRUZIONI DI GIOCO

SCOPO DEL GIOCO:

I giocatori dovranno prendere le tessere Oggetto dalla plancia
Soggiorno e metterle nelle loro Librerie per guadagnare punti.
Il gioco termina quando un giocatore riempie completamente la
propria Libreria; il giocatore con più punti alla fine della partita
sarà il vincitore. Ci sono 4 modi per guadagnare punti:
- La Carta Obiettivo Personale fornisce punti se il giocatore riempie gli spazi indicati con
  le tessere Oggetto corrispondenti.
- Gruppi di tessere oggetto adiacenti dello stesso tipo nella vostra Libreria forniscono punti a seconda
 di quante tessere sono collegate (hanno, cioè, un lato che si tocca).
 Nota: sono considerate dello stesso tipo le tessere Oggetto con lo stesso colore di
 sfondo.
- Le carte Obiettivo Comune forniscono punti ai giocatori che realizzano lo schema illustrato.
  Vedete la descrizione dettagliata delle carte Obiettivo Comune.
- Innesco della fine della partita: Il primo giocatore che riempie completamente la propria Libreria
  guadagna 1 punto aggiuntivo.

FLUSSO DI GIOCO:

- Il gioco è diviso in turni, svolti in senso orario a partire dal primo giocatore.
Durante il vostro turno, dovete prendere 1, 2 o 3 tessere Oggetto dalla plancia
Soggiorno, seguendo queste regole:
Le tessere che prendete devono essere adiacenti l’una all’altra e formare
una linea retta.
Tutte le tessere che prendete devono avere almeno un lato libero (non toccare
direttamente altre tessere) all’inizio del vostro turno (non potete, cioè, prendere
una tessera che diventa libera dopo la vostra prima scelta).
Dopodiché dovete mettere tutte le tessere che avete scelto in 1 colonna della
vostra Libreria. Potete decidere l’ordine, ma non potete mettere le tessere
in più di 1 colonna nello stesso turno.
Nota: non potete prendere le tessere se non avete abbastanza spazi disponibili nella vostra Libreria.

- Ripristino del soggiorno: Dovete ripristinare il Soggiorno quando, alla fine del vostro turno, le tessere sulla
plancia non hanno tessere adiacenti (il giocatore successivo potrebbe prendere solo tessere singole).
Pescate nuove tessere Oggetto dal sacchetto e piazzatele casualmente in tutti gli spazi vuoti della plancia
(ricordate che gli spazi con 3 o 4 puntini sono disponibili solo in partite a 3 o 4 giocatori).

- Realizzare un obiettivo comune: se alla fine del vostro turno avete soddisfatto i requisiti di una
carta Obiettivo Comune, ricevete il Punteggio più alto disponibile per quella carta.
I punteggi assegnati al compimento di un obiettivo comune diminuiscono man mano che i giocatori lo raggiungono
e dipendono dal numero di giocatori in partita.
4 giocatori: 8-6-4-2 , 3 giocatori: 8-6-4 , 2 giocatori: 8-4
Potete soddisfare i requisiti di entrambe le carte Obiettivo Comune durante lo stesso turno e
prendere perciò le tessera Punteggio da entrambe le carte. Potete ottenere una sola tessera per ciascun Obiettivo
Comune in tutta la partita (non potete perciò avere più tessere Punteggio con lo stesso numero romano sul retro).
I giocatori che soddisfano per primi i requisiti degli Obiettivi Comuni guadagneranno più punti, quindi cercate
di essere più veloci dei vostri avversari!

